didedödödödöHej,
jag söker en LIA-plats just nu och såg att ert företag såg intressant ut för min utveckling. LIA står för lärande i arbete vilket är en viktig del i studenternas utbildning. För företag sägs det att det kan vara en bra rekryteringskanal. Tanken är väl att jag ska bli en tillgång och inte en belastning. Jag är bra på att arbeta självständigt och tror att ni ganska snart kommer ha nytta av mina idéer och ihärdighet. Perioden är på 12 veckor med start i september 2020 och vid samtycke kan även en andra praktikperiod på 12 veckor bli aktuellt.
Jag läser just nu en fullstackutbildning på yrkeshögskolan Campus Mölndal som ger mig en bra grund för att ta mig an det mesta inom IT. 
Det jag tyckt varit roligast inom utbildningen är databasstruktur och SQL och känner att jag helst skulle vilja fördjupa mig mer inom. Jag gillar att analysera data så området runt data analytics tycker jag verkar spännande.
Så jag undersöker just nu möjligheterna att hitta ett företag med lite extra praktikfokus på databas/SQL . Jag bifogar mitt CV och personligt brev och hoppas att jag kan få komma på ett personligt möte hos er där vi kan diskutera möjligheterna för en LIA-plats.
Med vänlig hälsning
Henrik Larsson
